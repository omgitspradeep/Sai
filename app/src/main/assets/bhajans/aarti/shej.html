<h2 style="text-align: right;"><span style="color: #000080;">10:30 PM</span></h2>
<h2>&nbsp;</h2>
<h2 id="top" style="text-align: left;"><span style="color: #ff6600;">(१) पांचाही तत्वांची आरती | पांच सिद्धांतों की आरती</span></h2>
<p style="text-align: left;">ओवाळू आरती माझ्या सद्गुरूनाथा, माझ्या साईनाथा ।।<br />पाचाही तत्वांचा दीप लाविला आतां ।।</p>
<p style="text-align: left;">निर्गुणाची स्थिती कैसी आकारा आली ।।<br />सर्वां घटीं भरूनि उरली साई माउली <span style="color: #ff6600;">।। ओवाळू० ।।</span></p>
<p style="text-align: left;">रज तम सत्व तिघे माया प्रसवली ।।<br />मायेचिये पोटीं कैसी माया उद्भवली <span style="color: #ff6600;">।। ओवाळू० ।।</span></p>
<p style="text-align: left;">सप्तसागरी कैसा खेळ मांडिला ॥<br />खेळूनिया खेळ अवघा विस्तार केला <span style="color: #ff6600;">।।ओवाळू।।</span></p>
<p style="text-align: left;">ब्रह्मांडीची रचना कैसी दाखविली डोळां ॥<br />तुका म्हणे माझा स्वामी कृपाळू भोळा <span style="color: #ff6600;">।। ओवाळू।।</span></p>
<p style="text-align: left;">&nbsp;</p>
<p style="text-align: left;">&nbsp;</p>
<h2 style="text-align: left;"><br /><span style="color: #ff6600;">(२) आरती ज्ञानरायाची | आरती ज्ञानराय की</span></h2>
<p style="text-align: left;">आरती ज्ञानराजा ।। महाकैवल्यतेजा ।<br />सेविती साधुसंत । मनु वेधला माझा । आरती ज्ञानराजा<span style="color: #ff6600;">।। धु० ।।</span></p>
<p style="text-align: left;">लोपलें ज्ञान जगीं । हित नेणती कोणी ।<br />अवतार पांडुरंग । नाम ठेविलें ज्ञानी <span style="color: #ff6600;">।।१।। आ.।।</span></p>
<p style="text-align: left;">कनकाचे ताट करीं । उभ्या गोपिका नारी ।<br />नारद तुंबरहो । सामगायन करी <span style="color: #ff6600;">।।२।। आ.।।</span></p>
<p style="text-align: left;">प्रगट गुह्य बोले । विश्व ब्रह्मचि केले ।<br />रामजनार्दनीं । पायी मस्तक ठेविलें <span style="color: #ff6600;">॥३॥आ.।।</span></p>
<p style="text-align: left;">&nbsp;</p>
<h2 style="text-align: left;"><span style="color: #ff6600;">(३) आरती तुकारामाची | आरती तुकारामा की</span></h2>
<p style="text-align: left;">आरती तुकारामा । स्वामी सद्गुरूधामा ।<br />सच्चिदानंद मूर्ती । पाय दाखवीं आम्हां । आरती तुकारामा <span style="color: #ff6600;">।।धु० ।।</span></p>
<p style="text-align: left;">राघवें सागरांत ।जैसे पाषाण तारिलें ।<br />तैसे हे तुकोबाचे । अभंग उदकी रक्षिलें <span style="color: #ff6600;">॥१॥</span></p>
<p style="text-align: left;">तुकिता तुलनेसी । ब्रह्म तुकासी आलें ।<br />म्हणोनी रामेश्वरें । चरणीं मस्तक ठेविलें <span style="color: #ff6600;">॥२॥</span></p>
<p style="text-align: left;">&nbsp;</p>
<p style="text-align: left;">&nbsp;</p>
<h2 style="text-align: left;"><span style="color: #ff6600;">(४) जय जय साईनाथ शेज आरती</span></h2>
<p style="text-align: left;">जय जय साईनाथ आतां पहुडावें मंदिरी हो ।<br />आळवितो सप्रेमें तुजला आरति घेऊनि करी हो ।<br /><span style="color: #ff6600;">जय०।। ध्रु०॥</span></p>
<p style="text-align: left;">रंजविसी तू मधुर बोलुनि माय जशी निज मुला हो ।<br />भोगिसि व्याधी तूंच हरूनियां निजसेवकदुःखाला हो ।।<br />धावुनि भक्तव्यसन हरिसी दर्शन देसी त्याला हो ।<br />झाले असतील कष्ट अतिशय तुमचे या देहाला हो ।<br /><span style="color: #ff6600;">जय० ॥१॥</span></p>
<p style="text-align: left;">क्षमा शयन सुंदर ही शोभा सुमनशेज त्यावरी हो ।<br />घ्यावी थोडी भक्तजनांची पूजनादि चाकरी हो ।<br />ओवाळितों पंचप्राण, ज्योति सुमती करी हो ।<br />सेवा किंकर भक्त प्रीती अत्तर परिमळ वारी हो ।।<br /><span style="color: #ff6600;">जय० ।।२।।</span></p>
<p style="text-align: left;">सोडुनि जाया दुःख वाटतें देवा त्वच्चरणांसी हो ।<br />आज्ञेस्तव हा आशीर्प्रसाद घेउनि निजसदनासी हो ।<br />जातों आतां येऊं पुनरपि त्वच्चरणाचे पाशीं हो।<br />उठवू तुजला साईमाउले निजहित साधायासी हो ।।<br /><span style="color: #ff6600;">जय० ॥३॥</span></p>
<p style="text-align: left;">&nbsp;</p>
<h2 style="text-align: left;"><br /><span style="color: #ff6600;">(५) आता स्वामी सूखे शेज आरती</span></h2>
<p style="text-align: left;">आतां स्वामी सुखें निद्रा करा अवधूता । बाबा करा साईनाथा ।।<br />चिन्मय हे सुखधामा जाउनि पहुडा एकांता <span style="color: #ff6600;">।। ध्रु०॥</span></p>
<p style="text-align: left;">वैराग्याचा कुंचा घेउनि चौक झाडीला । बाबा चौक झाडीला ।<br />तयावरी सुप्रेमाचा शिडकावा दिधला <span style="color: #ff6600;">।। आतां० ॥१॥</span></p>
<p style="text-align: left;">पायघड्या घातल्या सुंदर नवविधा भक्ती । <br />बाबा नवविधा भक्ती ।<br />ज्ञानाच्या समया लावुनि उजळल्या ज्योती ।<span style="color: #ff6600;">। आता० ।।२||</span></p>
<p style="text-align: left;">भावार्थाचा मंचक हृदयाकाशी टांगिला ।<br />हृदयाकाशीं टांगिला ।।<br />मनाची सुमने करूनि केलें शेजेला ।। आतां० <span style="color: #ff6600;">।।३।।</span></p>
<p style="text-align: left;">द्वैतांचे कपाट लावुनि एकत्र केलें । <br />बाबा एकत्र केलें ॥<br />दुर्बुद्धीच्या गांठी सोडूनि पडदे सोडिले <span style="color: #ff6600;">।। आता० ।।४।।</span></p>
<p style="text-align: left;">आशा तृष्णा कल्पनेचा सांडुनि गलबला । <br />बाबा सांडुनि गलबला ॥<br />दया क्षमा शांति दासी उभ्या सेवेला <span style="color: #ff6600;">।। आता० ।।५।।</span></p>
<p style="text-align: left;">अलक्ष्य उन्मनी घेउनी बाबा नाजुक दुशाला । <br />बाबा नाजुक दुशाला ॥<br />निरंजन सद्गुरू स्वामी निजे शेजेला <span style="color: #ff6600;">।। आतां ।।६।।</span></p>
<p style="text-align: left;"><span style="color: #ff6600;"><strong>सद्गुरु साईंनाथ महाराज की जय । श्री गुरुदेव दत्त ॥</strong></span></p>
<p style="text-align: left;">&nbsp;</p>
<h2 style="text-align: left;"><br /><span style="color: #ff6600;">(६) प्रसाद मिळण्याकरिता (अभंग ) | प्रसाद पाने के लिए (अभंग)</span></h2>
<p style="text-align: left;"><strong>पाहें प्रसादाची वाट । द्यावें धुवोनिया ताट <span style="color: #ff6600;">॥१॥</span></strong><br /><strong>शेष घेउनी जाईन ।तुमचें झालिया भोजन <span style="color: #ff6600;">।।२॥</span></strong><br /><strong>झालों एकसवा । तुम्हा आळवोनीया देवा <span style="color: #ff6600;">॥३॥</span></strong><br /><strong>तुका म्हणे चित्त । करूनि राहिलो निवांत <span style="color: #ff6600;">॥ ४ ॥ शेष० ।।</span></strong></p>
<p style="text-align: left;">&nbsp;</p>
<h2 style="text-align: left;"><br /><span style="color: #ff6600;">(७) प्रसाद मिळाल्यावर (पद) | प्रसाद प्राप्त करने के बाद (पद)</span></h2>
<p style="text-align: left;">पावला प्रसाद आतां विठों निजावें, <br />बाबा आता निजावे।<br />आपुला तो श्रम कळों येतसे भावें <span style="color: #ff6600;">॥१॥</span></p>
<p style="text-align: left;">आतां स्वामी सुखें निद्रा करागोपाळा, <br />बाबा साई दयाळा।<br />पुरले मनोरथ जातो आपुले स्थळा <span style="color: #ff6600;">।।२।।</span></p>
<p style="text-align: left;">तुम्हांसी जागवू आम्ही आपुल्या चाडा, <br />बाबा आपुल्या चाडा।<br />शुभाशुभ कर्मेदोष हरावया पीडा <span style="color: #ff6600;">।।३।। आतां स्वामी&hellip;</span></p>
<p style="text-align: left;">तुका म्हणे दिधलें उच्छिष्टांचे भोजन,<br />उच्छिष्टांचे भोजन। <br />नाहीं निवडिलें आम्हां आपुल्या भिन्न <span style="color: #ff6600;">।।४।। आतां स्वामी&hellip;</span></p>
<p><strong><span style="color: #ff6600;">ॐ राजाधिराज योगिराज परब्रम्ह श्री सच्चिदानंद सद्गुरु साईंनाथ महाराज की जय ।</span></strong></p>
<p>&nbsp;</p>
<p style="text-align: right;">&nbsp;</p>
<p style="text-align: center;"><a href="#top">Top&uArr;</a></p>
<p style="text-align: center;">&nbsp;</p>
<p style="text-align: center;">&nbsp;</p>